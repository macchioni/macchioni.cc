+++
type = "static"
page = "static/single.html"
title = "#TheMacchionis | London, August 29th 2018"
description = "29 8 2018"
weight = "4"
+++

![busok](/images/vault/busok.jpg)

Ciao, indomiti invitati. In questa pagina troverete le informazioni fondamentali per il London Wedding Renewal (d’ora in poi #TheMacchionis), ovvero il rinnovo dei voti matrimoniali di Piero e Francesca a 10 anni dalle nozze vere e proprie.

### LA FESTA DEL 29 AGOSTO

Le grandiose celebrazioni disposte da Francesca prevedono diverse fermate in giro per la città, le faremo tutti insieme. 

- Appuntamento fondamentale: alle ore 14:00 fuori casa (8 Stanhope Mews South, South Kensington). Per favore, siate puntuali, ne va della freschezza delle bevande che gusterete successivamente. 

![stanhope](/images/vault/stanhope.jpg)

- Partenza tutti insieme a bordo di un discretissimo mezzo di locomozione dal quale vedremo un sacco di torri e ponti.
 
- Cerimonia “flash mob” sul ponte pedonale Millennium Bridge, firmato da Norman Foster, architetto preferito della sposa. Officia don Antoni Nello Figa, celebrante già delle prime nozze, e gran santone della famiglia Macchioni. 

- Se non piove, fate gli scongiuri, picnic in Regent’s Park: ci dovrete, soprattutto voi maschi, aiutare a portare le cose in loco, vestitevi comodi. Se piove, piano B, ma per ora resta segreto per scaramanzia. 

- Fine picnic, raccogliamo tutto e ci dirigiamo all’ultima tappa. 

- Ultima tappa alle 19:00: pub. Andiamo al Water Poet (9-11 Folgate St, Spitafields), lo sposo cercava un luogo dall’atmosfera informale e rilassata. Ci saranno birre, stuzzichini, musica.

![waterpoet](/images/vault/waterpoet.jpg)


### RACCOMANDAZIONI

- Non prendeteci per antipatici, ma no regali: il regalo più grande per noi è che ci siate; in più ci siamo impoveriti nel corso dell’organizzazione, quindi per risparmiare viaggiamo solo con bagaglio a mano e non avremmo praticamente spazio. 

- Più che ospiti siete ovviamente tutti - tranne Francesca -  ostaggi del cerimoniale. Pertanto portate pazienza durante l’evento. 

- Dress code è informale, tranne che per Piero e Francesca, che je tocca, e Bianca e Sofia, che ci tengono. Scarpe comode, insomma; ci sono sassolini, erba, tanti gradini ecc...

### LONDRA, QUESTA SCONOSCIUTA

**Sono atterrato a Londra, aiuto, come arrivo in città?**
Primo, usate l’app Citymapper sul vostro smartphone, ve lo dice lei. Comunque, a Heathrow prendete il metrò; da Stansted e da Gatwick il trenino. Si pagano ai box con la carta di credito o il bancomat, semmai ripassate il pin.

**Per girare in metrò devo fare la Travelcard o no?**
Guardate [qui](https://tfl.gov.uk/fares-and-payments/). Noi consigliamo di fare la Travelcard giornaliera “off peak” 1-2 zone, ricordatevelo quando arrivate ai totem della metropolitana.

**Voglio fare shopping, in che negozi entro?**
Capitolo grandi magazzini: lasciate stare Harrods, troppa gente e troppo casino; meglio Selfridges e Liberty. Sono un grande classico, ma Oxford Street, Regent Street, Carnaby Street meritano sempre. Le vetrine più rilassanti sono quelle di King’s Road. Oppure perdetevi tra le strade di Seven Dials. Qualcosa di originale la trovate a Camden Town. Negozi sposa-approved: Hobbs, Ted Baker, Phase Eight, Oasis, Coast, Temperley, L.K. Bennett, Kurt Geiger. 

**Che cosa devo assolutamente assaggiare?**
C’è tantissimo. Piero, per non andare lunghi, consiglia cinque fermate: 

1) Bagel e pane: Brick Lane Beigel Bake (159 Brick Ln).

2) Caffè: Nude Coffee Roasters (4 Market Street; 8 Bell Lane; 26 Hanbury Street; 25 Hanbury Street).

3) Colazione inglese senza fagioli: il bacon sandwich e i dougnut di St John Bread and Wine (94-96 Commercial St.).

4) Dolci: Hummingbird Bakery (155a Wardour St.; 47 Old Brompton Road, London).

5) Il posto del momento: Black Axe Mangal (156 Canonbury Road, Londra N1 2UP) per tre cose, ovvero lo Squid ink and smoked cod's roe (focaccia al nero di seppia con crema di uova di pesce e rosso d’uovo d’anatra), il Lamb offal (focaccia alla crema piccante di interiora di agnello, palle comprese, con cipolla cruda e cumino), il cuore alla griglia che suona strano ma non lo è.
