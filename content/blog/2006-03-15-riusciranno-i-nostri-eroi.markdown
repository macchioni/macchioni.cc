---
author: leibniz
categories:
- politica
- tv
comments: true
date: '2006-03-15T06:02:45Z'
slug: riusciranno-i-nostri-eroi
title: Riusciranno i nostri eroi...?
url: "/2006/03/15/riusciranno-i-nostri-eroi/"
wordpress_id: 2091

---
A caldo, ma neanche troppo.



	
  * Dei blog non ti puoi fidare: per i sinistri ha vinto Prodi, per i destrorsi Berlusconi ha distribuito castagne, i terzisti si attaccano alla noia.

	
  * Lo _spin_ della felicità prodiana - dicono sia un concetto griffato - già scorre nelle rotative attraverso catenacci e articoli di fondo.

	
  * Era meglio puntare sull'_ottimismo_. Ma ormai c'è il patto generazionale: l'ideologia di Al Bano e Povia ("accontentarsi delle briciole", "il segreto è volare basso") batte l'immortale ottimismo di Tonino Guerra.

	
  * A parte suore e vecchie zie - elettorato facilmente stregabile dal suo sorriso ebete - se Prodi ce la fa è perché la gente voterà malgrado lui: sperando nei partiti che lo sostengono e nell'idea di togliere di mezzo una volta per tutte il Cav.

	
  * La teoria del paese allo sfascio perché c'è ressa alle Poste forse farà presa giusto a Sassuolo.

	
  * Prodi è tarato a due minuti e mezzo più uno: se gli si fa due volte la stessa domanda (vedi cuneo fiscale) si mette a parlare d'altro.

	
  * Nel '94 e nel '96 Berlusconi rideva molto di più di adesso, Prodi di meno.

	
  * Dell'Iran oggi 15 marzo 2006 non frega una minchia a nessuno, solo a Sorgi.

	
  * Il capo dell'opposizione, cioè Berlusconi, sembra puntare solo a riprendere il suo elettorato, ricordargli chi è e cosa ha fatto, e pregarlo di andare alle urne. Due passaggi tv con grande attesa (=pubblico) per lui sono comunque manna dal cielo.

	
  * Ma gli stati non sono consigli di amministrazione: anche se credi nel tuo bilancio positivo, posto che in due minuti e un po' i numeri sono _bla bla_, meglio che ti fai venire un'idea. Berlusconi farebbe bene a tenersi qualche sorpresa per il secondo e ultimo confronto.

	
  * Per allora anche i due giornalisti potrebbero chiedere qualcosa che possa polarizzare un po' di più lo spettatore.


Seconda parte, nella quale si comincia a citare Jacques Séguéla:

	
  1. Si vota per un destino e mai per una banalità

	
  2. Viene eletto colui che racconta al suo popolo quel pezzo di storia che ha voglia di ascoltare in quel preciso momento, a condizione di essere l'eroe di quella storia (_copyright Mitterand_)


tag: [Berlusconi](https://www.technorati.com/tags/Berlusconi), [Prodi](https://www.technorati.com/tags/Prodi), [Elezioni2006](https://www.technorati.com/tags/Elezioni2006)
